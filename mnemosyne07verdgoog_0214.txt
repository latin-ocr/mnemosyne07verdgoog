ricinus. ’ 195

hac aetate Tacitum accurate legerit, ei tam similes inter se
Domitianum et Tiberium videri?

Taciti, de imperatoribus e gentibus Iulia Glandiaqneindicium
ferentis quaesit „fides historica'’, dudum multi disputarunt et
acris fuit de hac re inter viros doctos contentio. ln eo autem
totam consistere causam ut quaeratur de Tiberio utrum aequus
an cupidus iudex itrerit Tacitus, semper omnes intellexerunt vet
nuperrime disertis verbis pronuntiavit Boissierius. Recte ergo
Karstenus nostras, cum in hanc rem inquireret, ea praesertim
collegit quae de Tiberio a Tacito parum vere narrata viderentur.
Cuius libellus („de fide Taciti in sex prioribus Annalium libris’'),
ab adolescente conscriptus, multa habet acutissime prudentissi·
meque observata, paucissima vero, ut ego opinor, quorum nunc
virum, insigni laude conspicuum, pudeat poeniteatve. Sed, quod
plerumque nostratium lucubrationibus accidit, id Karsteni quo
que libello evenisse videtur: nemo iam illum respicit. Felix
quod non — nam id quoque saepe fieri videmus, cum nostrae
gentis aliquia ea in medium protulit, quae neque in dubium
vocari possint et maximam habeant utilitatem — post eum
aliquis exstitit, qui plane idem doceret ..... et posthac tam·
quam qui primae illud docuisset vulgo a viris doctis citaretur.
De fide ergo Taciti scribitur disputeturque, tamquam si nullus
unquam Karstenus vixisset. Quae res cum mihi semper indi·
gnissima visa sit, ad idem delapsus argumentum lubentissime
hac utor occasione eius laudandi viri, qui ante multos annos
diligentissime doctissimeque illud tractarit.

Dicebam autem cum aliis rebus hoc quoque (et fortasse „hoc
praesertim’' dicendum erat) obstitisse quominus aequus esset de
Tiberio iudex Tacitus, quod de Tiberio scribens Domitianum
ante oculos haberet, et sibi iam ab initio persuasisset parum
interesse utrum aliquis de Tiberii an de Domitiani imperio
edoceretur: utriusque enim imperatoris eandem fuisse pravitatem.
Nunc singulos quosdam consideremus locos, quibus iniquum
aliquod da Tiberio contineatur iudicium. Pauca, sat scic, pro
seram, quae non a Karsteno dicta aunt, sed fortasse quaedam,
ad hanc spectata lucem, melius apparebunt.

A. I, 73. De novo criminum genere, quod tum primum ex·
stiterit, haec narrantur:

 

